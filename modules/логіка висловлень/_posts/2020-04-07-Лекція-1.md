---
title: Лекція 1
---

## Лекція 1

**Тема заняття**: Логіка висловлень. Властивості числення висловлень.

**Мета заняття**: ознайомити студентів з основними поняттями числення висловлень.

**Обладнання**:  роздатковий матеріал, зошит, ручка, дошка.

**План заняття**:

1. Організаційний момент – 5 хв.
2. Повторення матеріалу минулого заняття (опитування) – 10 хв.
3. Виклад теоретичного матеріалу – 45 хв.
4. Контроль та закріплення знань – 15 хв.
5. Підсумки, домашнє завдання – 5 хв.

**1.	Організаційний момент:**
+	заповнити журнал
+	оголосити тему та мету заняття

**2.	Повторення теоретичного матеріалу минулого заняття**
+	визначення міжпредметних зав’язків
+	зв'язок основних понять дискретної математики розділу  «Математична логіка» з іншими розділами математики та програмуванням

**3.	Виклад теоретичного матеріалу**

Логічні висловлювання - поняття висловлювання, як і поняття множини, не означають, а дають йому описову характеристику з використанням багатьох прикладів. Зокрема, до висловлювань відносять розповідні речення, які можна охарактеризувати як істинні або хибні. Таким чином, під висловлюванням розуміють таке речення, яке є істинним або хибним. Відповідь на запитання про істинність чи хибність даного висловлювання дає та галузь науки чи людської діяльності, до якої воно належить. \
Розглянемо приклади:

1. Київ – столиця України;
2. квадрат будь-якого дійсного числа невід’ємний;
3. x + 2y < 1;
4. 5=9;
5. відкрийте книгу на десятій сторінці.

Серед наведених речень 1–4 є висловлюваннями, причому 1, 2 істинні, а 4 - хибне. Речення 5 не належить до висловлювань.

*Висловлювання позначають* великими латинськими буквами (з індексами або без них): A, B, C1, C2,... Ці букви називають висловлювальними змінними. У математичній логіці висловлювання вивчають тільки з погляду того, істинні вони чи хибні, не цікавлячись їх конкретним змістом.\
Тому для довільного висловлювання A введемо його значення істинності |A| за таким правилом: Наприклад, якщо позначимо A висловлювання «е – раціональне число», а B – висловлювання «залізо – це метал», то матимемо |A| = 0, |B| = 1.

Усі висловлювання можна поділити на прості і складні. *Просте висловлювання* – це таке висловлювання, яке не утворене з інших висловлювань, а *складне висловлювання* утворюється з простих висловлювань. Наприклад, висловлювання «2 + 3 = 8» є простим, а висловлювання «Якщо 36 ділиться на 2 і 36 ділиться на 3, то 36 ділиться на 6» є складним.

У математичній логіці прості висловлювання розглядаються як цілі, неподільні, їх внутрішню структуру не аналізують. Навпаки, визначення істинності чи хибності складних висловлювань є одним із завдань логіки.

Складні висловлювання одержують з більш простих за допомогою логічних операцій. При утворенні висловлювань найчастіше використовується частка не та сполучні слова і, або, якщо ..., то, ... тоді і тільки тоді, коли .... у математичній логіці їм відповідають певні логічні операції.

*Логіка висловлювань (ЛВ)* — розділ символічної логіки, що вивчає необхідні відношення між висловлюваннями, на підставі чого визначають значення істинності висловлювань; дедуктивна теорія, яка моделює процес виведення одних висловлювань з інших за принципом логічного слідування. Це історично перша формально-логічна система, побудована засобами.

У межах логіки висловлювань можуть бути побудовані морфологічні системи (формально-логічні теорії без дедуктивної частини, тобто без аксіом і правил виведення) та логічні числення (формально-логічні теорії, на синтаксичному рівні котрих задаються системи їхніх аксіом і строго визначена сукупність правил виведення). Більшість класичних формально-логічних теорій логіки висловлювань побудовано у формі логічних числень. Перше числення висловлювань отримало назву «класичне числення висловлювань» (КЧВ) — формалізація висловлювань засобами особливої мови та здійснення логічних операцій над ними з метою перетворення простих висловлювань на складні та їх перетворення на нові складні висловлювання.

ЧИСЛЕННЯ ВИСЛОВЛЕНЬ

Довільну формулу F числення висловлень можна змістовно інтерпретувати як складене висловлення, істинність або хибність якого залежить від істинності елементарних висловлень, що до нього входять. Таким чином, кожній формулі F числення висловлень можна аналогічно тому, як це було зроблено в алгебрі висловлень, поставити у відповідність функцію істинності f.

Виникає питання, як пов'язано таке змістовне «істинносне» тлумачення (інтерпретація) формул числення висловлень з їхньою формальною вивідністю.

>**ТЕОРЕМА 1.**	 Будь-яка теорема числення висловлень ЧВ є тотожно істинним висловленням (тавтологією).

>**ТЕОРЕМА 2.** 	Будь-яка тотожно істинна формула алгебри висловлень є теоремою числення висловлень ЧВ.

Теореми дозволяють вирішити три важливі проблеми числення висловлень:
  +	проблему несуперечності,
  +	проблему повноти ,
  +	проблему розв'язності.

ПРОБЛЕМА НЕСУПЕРЕЧНОСТІ.

Для кожної формальної теорії кардинальним є питання несуперечності. Справді, така теорія будується послідовним приєднанням нових теорем, які формально виводять з аксіом за допомогою правил виведення. Отже, немає жодної гарантії, що в цьому процесі ми не дійдемо до суперечності. Інакше кажучи, виникає питання, чи при поступовому нагромадженні теорем формальної теорії (числення) не трапиться так, що одна з теорем суперечитиме іншим. Саме так виникає проблема несуперечності числення.

*Числення є несуперечним*, якщо неможливо одночасно вивести з аксіом числення як формулу A, так і її заперечення ØA.

НАСЛІДОК: Числення висловлень ЧВ є несуперечною формальною теорією.

Справді, якщо формула A вивідна у численні висловлень, то формула ØA не може бути вивідною, бо за теоремою 1 – формула A є тотожно істинною в алгебрі висловлень, а формула ØA - тотожно хибною. Отже, ØA не може бути теоремою числення висловлень ЧВ.

ПРОБЛЕМА ПОВНОТИ.

Iнша проблема, що виникає при дослідженні різних числень висловлень: чи будь-яка тотожно істинна формула алгебри висловлень буде вивідною в заданому численні? Це питання й являє собою проблему повноти для числення висловлень.

Суть  такої постановки питання полягає в тому, що при побудові числення потрібно знати, чи достатньо аксіом і правил виведення даного числення для того, щоб можна було вивести будь-яку формулу, яка в змістовному розумінні є тотожно істинною.

НАСЛІДОК: Числення висловлень ЧВ є повним.

Справедливість цього твердження безпосередньо випливає з теореми 2.

У математичній логіці існує й інше поняття повноти системи аксіом (або числення), що ґрунтується на неможливості доповнення системи аксіом будь-якою формулою, яку не можна вивести з даних аксіом.

ПРОБЛЕМА РОЗВ'ЯЗНОСТІ.

Розв'язувальним методом для формальної теорії T називають метод, за допомогою якого для довільної формули A з T можна за скінченне число кроків визначити, чи буде A теоремою, чи ні.

*Числення T називають розв'язним,* якщо для T існує розв'язувальний метод, у протилежному разі - формальна теорія T є нерозв'яною.

НАСЛІДОК: Числення висловлень ЧВ є розв'язною теорією.

Нарешті, розглянемо ще одну важливу проблему для формальних теорій. Система аксіом числення називається незалежною, якщо жодна з аксіом цієї системи не може бути виведена з інших аксіом системи.

Iснують й інші формальні теорії, що означаються і досліджуються у математичній логіці: числення предикатів, різноманітні числення (теорії) першого порядку, числення з рівностями, формальна арифметика тощо. У наступних розділах розглянемо основні ідеї і принципи побудови однієї з таких теорій - числення предикатів.

**4.	Контроль та закріплення знань**
Дати відповіді на питання:
+	Що називають логічним висловлюванням
+	Як позначають висловлювання
+	Що таке логіка висловлювань
+	Яке висловлення складене
+	Істинність або хибність виловлень
+	Проблема несуперечності
+	Проблема повноти.
+	Проблема розв'язності

**5.	Підсумки, домашнє завдання**

Завдання 1: вивчити теоретичний матеріал
