---
title: Лекція 1
---

## Лекція 1

**Тема заняття**: Основні поняття теорії графів.

**Тип заняття:** лекція

**Мета заняття:** ознайомити студентів з основними поняттями теорії графів, навчити будувати графи, та визначати їх  вид.

**Обладнання:**  роздатковий матеріал, зошит, ручка, дошка.

**План заняття:**
1.	Організаційний момент – 5 хв.
2.	Повторення матеріалу минулого заняття (опитування) – 10 хв
3.	Виклад теоретичного матеріалу – 30 хв.
4.	Розв’язування вправ –20 хв.
5.	Контроль та закріплення знань – 10 хв.
6.	Підсумки, домашнє завдання – 5 хв.

**1.	Організаційний момент:**
-	заповнити журнал
-	оголосити тему та мету заняття

**2.	Повторення теоретичного матеріалу минулого заняття**
-	визначення міжпредметних зав’язків
-	зв'язок основних понять дискретної математики розділу  «Елементи теорії графів» з іншими розділами математики та програмуванням

**3.	Виклад теоретичного матеріалу**

ОСНОВИ ПОБУДОВИ ГРАФІВ

Нескладний математичний апарат, який називають теорією графів, дає можливість ефективно розв'язувати, наприклад, аналіз транспорту, розміщення комунальних служб, постачання в будівництві, електричних ліній зв'язку, деякі задачі економіки та ін.

Геометрична наочність і простота основних понять та великий ступінь загальності, що дає можливість різноманітні задачі розглядати на одній графовій моделі, обумовлюють широту практичних застосувань теорії графів.

Теорія графів — це розділ якісної геометрії, що почав бурхливо розвиватися па межі XIX—XX ст., особливо в 30-ті роки, коли була опублікована книга угорського вченого Д. Кеніга "Теорія скінчених і нескінчених графів" (Лейпціг, 1936).

Якісна геометрія, як відомо, оперує безрозмірними величинами. Тут не використовуються ні поняття кута і одиниць його виміру (градусів), ні довжини ліній (метрів, сантиметрів). Головне в якісній геометрії — наявність просторових елементів — точок, ліній, поверхонь, об'ємів і відношень (зв'язків) між ними. Основним поняттям теорії графів є поняття графа.

*Граф* — це множина X і множина відношень R, заданих на X. Графічно множина X зображується точками, що називаються вершинами графа, а множина R — лініями, так званими ребрами (дугами) графа.

Нехай X = { x1,…,xn} — деяка скінченна множина (множина вершин), M2 — множина всіх невпорядкованих пар елементів з X,

M2 = { (xi,xj): xi ∈ X, xj ∈ X, i ≠ j}

 *Граф G(X, W)* — пара множин X, W ⊂ M2. Множина X — це множина вершин, множина W — це множина ребер. Якщо (xi,xj) ∈ W, то ми говоримо, що ребро (xi,xj) сполучає вершину xi з вершиною xj; інша термінологія — ребро (xi,xj) і вершини xi та xj інцидентні.

 На рисунку 1.1 (а) точки 1, 2, 3,... ,7— вершини графа, а лінії 1—2, 2—З, 2—4, 4—5, 2-—6 та ін. — його ребра.

![alt text]({{site.baseurl}}/img/imagesG/image001.gif)

Рисунок 1.1 – Граф: неорієнтований (а), орієнтований (б), змішаний (в)

 Якщо порядок кінців ребер графа не береться до уваги, то такий *граф* називається *неорієнтованим* (Рисунок 1.1, а).

У протилежному випадку, тобто коли пари вершин упорядковані, *граф* називається *орієнтованим (орограф)*. Орієнтовані ребра — це дуги графа (Рисунок 1.1, б).

*Змішаним* називається такий граф, в якому частина ребер орієнтована, а частина неорієнтована (Рисунок 1.1, в).

*Ребро*, яке з'єднує дві вершини графа, є *інцидентним* цим вершинам, а самі вершини — інцидентні ребру.

Дві *вершини графа* іменуються *суміжними*; якщо вони визначають ребро графа.

Два *ребра* іменуються *суміжними*, якщо вони мають спільну вершину.

*Вершина*, інцидентна тільки одному ребру, називається *висячою*, а не інцидентна жодному ребру — *ізольованою*.

Граф, утворений тільки ізольованими вершинами — це *нуль-граф*.
Якщо кінці ребра інцидентні одній і тій же вершині, то таке *ребро* називається *петлею*. На рисунку 1.1 зображене ребро-петля, яке виходить з вершини 7 і входить у неї.

Інколи пари вершин з'єднуються не одним, а декількома ребрами. Такі графи називаються *мультиграфами*. Ними моделюються пари населених пунктів, що з'єднані декількома шляхами одного виду транспорту чи лініями декількох видів транспорту.

**4.	Розв’язування вправ**

Приклад 1. Нехай V={1,2,3,4}, E={(1,2), (2,3), (3,4), (1,4)}.  

Зобразимо граф, вершини якого – точки на площині, а ребра – лінії, що з’єднують ці точки.

![alt text]({{site.baseurl}}/img/imagesG/image003.gif)

Приклад 2. Зобразіть граф: V={1,2,3}, E={(1,2), (2,3), (1,3)}.

Якщо (i, j) – невпорядкована пара, тобто (i, j) та (j, i) – одна й та сама пара, граф вважається неорієнтованим, якщо ж (i, j) та (j, i) – різні пари, граф орієнтований. Ребра орієнтованого графа називають дугами. Зображатимемо дуги орієнтованого графа стрілками.   

![alt text]({{site.baseurl}}/img/imagesG/image005.gif)
Приклад 3.Зобразіть граф V={1,2,3,4,5}, E={(1,4|2),(1,3|1),(1,2|2),(1,5|1)}

![alt text]({{site.baseurl}}/img/imagesG/image007.gif)

**5.	Контроль та закріплення знань**

Виконати завдання біля дошки:

Завдання 1. Зобразіть граф: V={а,в,с к}, E={ (а,к), (а,с), (с,а)  (с,к), (в,а), (к,к)}.

Завдання 2. Дано граф,  надати відповіді на питання заповнивши таблицю:

![alt text]({{site.baseurl}}/img/imagesG/image009.jpg)

<table border="1">
 <tr>
  <th>Питання</th>
  <th>Відповідь</th>
 </tr>
 <tr><td>Вершини графа</td><td> </td></tr>
<tr><td>Ребра</td><td> </td></tr>
<tr><td>Суміжні вершини</td><td> </td></tr>
<tr><td>Суміжні ребра</td><td> </td></tr>
<tr><td>Висячі вершини</td><td> </td></tr>
<tr><td>Петлі</td><td> </td></tr>
<tr><td>Степінь вершини а, с, е</td><td> </td></tr>
</table>

**6.	Підсумки, домашнє завдання**

Завдання 1: вивчити теоретичний матеріал

Завдання 2: виконати вправу письмово

2.1. Зобразіть граф: V={а,2,с, 5}, E={ (а,5), (а,5), (с, а ) , (с,5), (2,а), (5,а)}.

Завдання 2. Дано граф,  надати відповіді на питання заповнивши таблицю:

![alt text]({{site.baseurl}}/img/imagesG/image011.png)

<table border="1">
 <tr>
  <th>Питання</th>
  <th>Відповідь</th>
 </tr>
 <tr><td>Вершини графа</td><td> </td></tr>
<tr><td>Ребра</td><td> </td></tr>
<tr><td>Суміжні вершини з вершиною 11 та 9</td><td> </td></tr>
<tr><td>Суміжні ребра</td><td> </td></tr>
<tr><td>Висячі вершини</td><td> </td></tr>
<tr><td>Петлі</td><td> </td></tr>
<tr><td>Степінь вершини 8, 10</td><td> </td></tr>
</table>
